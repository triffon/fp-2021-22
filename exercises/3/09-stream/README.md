#### Потоци
Под "потоци" разбираме структури от данни, които представят безкраен генератор
на елементи.

За да имплементираме потоци, ни трябва концепция за лениво оценяване,
която в scheme имплементираме чрез следните основни функции/макрота:

- `(delay <израз>)` - връща promise обект, който кодира изчислението на `<израз>` в себе си
- `(force x)` - взима promise обекта x и връща резултата от изчислението, кодирано в него

Имайки този механизъм, можем да имплементираме потоци:

- `(stream-cons fst rst)` - създава поток с глава - резултата от израза `fst` и опашка - потокът, резултат от израза `rst`
- `(stream-first s)` - връща първия елемент на потока `s`
- `(stream-rest s)` - връща потока `s` без първия му елемент

##### Задачи:

1. Дефинирайте константата `nats`, която е поток от всички естествени числа
1. Дефинирайте функцията `(stream-take s n)` която връща списък (не поток!) от първите n елемента на потока s.
1. Дефинирайте функцията `(stream-filter p s)`, която връща поток, подобен на s, но само с елементите, за които е изпълнен предиката `p`
1. Използвайки резултатите от предните две задачи, дефинирайте константата `primes`, която е поток от всички прости числа
1. Дефинирайте функцията `(iterate f x)`, която по дадена функция `f` връща безкрайния поток `x`, `f(x)`, `f(f(x))`, ...
