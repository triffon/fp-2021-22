
# Дървета в Haskell

1. Да се дефинира тип `Tree`, представящ двоично дърво, съдържащо стойности от
произволен тип във възлите си.

1. Да се дефинира функция `treeSize(t)`, която приема за аргумент двоично
дърво `t` и намира броя възли на `t`.

1. Да се дефинира функция `treeHeight(t)`, която
намира височината на двоичното дърво `t`.

1. Да се дефинира функция `treeSum(t)`, която приема за аргумент двоично дърво
`t` с числа във възлите и намира сумата на всички възли на `t`.

1. Да се дефинира функция `foldTree(op, nv, t)`, която акумулира
стойностите от всеки връх в акумулатора с начална стойност `nv` чрез
бинарната операция `op`.

1. Да се дефинират функции `preOrder(tree)`, `inOrder(tree)` и
`postOrder(tree)`, които правят съответно корен-ляво-дясно,
ляво-корен-дясно и ляво-дясно-корен обхождане на двоичното дървото `tree`.
Функциите да връщат списък от върховете на `tree` в реда на тяхното обхождане.

1. Да се дефинира функция `maxSumPath(t)`, която приема за аргумент двоично
дърво `t` с числа във възлите и намира максималната сума на числата по някой
път от корен до листо.

1. Да се дефинира функция `prune(t)`, която по дадено двоично дърво `t` връща
ново дърво `t'`, което представлява `t`, в което всички листа са премахнати.

1. Да се напише функция `bloom(t)`, която по дадено двоично дърво `t` връща
ново дърво `t'`, което представлява `t`, в което на всички листа са добавени
по два наследника - нови листа. Стойността в тези нови листа да е същата като в
оригиналното листо от `t`, на което са наследници.

1. Да се дефинира функция `invert(tree)`, която
връща огледалния образ на двоичното дърво `tree`.

    Например:

    ```
        4               4
       / \   invert    / \
      2   5 ========> 5   2
     / \                 / \
    1   3               3   1
    ```

1. Ниво `n` в двоично дърво наричаме списък от всички върхове на
двоичното дърво, които са на разстояние `n` от корена. Ниво 0 съдържа само
корена на дървото. Да се дефинира функция `level(n, tree)`, която връща `n`-тото
ниво в двоичното дърво `tree`.
